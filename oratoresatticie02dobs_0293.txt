I. OTT. SLUITERI

Al)

ORATIONEM CONTRA ANDOCIDEM

PRAEFATIO.

..ι-..-

ORATION EM Andocideam de Mysteriis postquam percensuimus,
haud abs re erit de Lysiae Oratione contra Andocidem, quae con—
traria illi vulgo habetur, nonnulla subjicere, ut, quae ad illam cau-
sam pertineant, onmia uno quasi in conspectu ponamus. Priusquam
vero ad criticas animadversiones progrediamur, de auctore hujus
Orationis propius est videndum3 quam Orationem simul ac legi,
suspicatus sum non a Lysia esse scriptam3 relectam saepius illo
prorsus indignam judicavi. Nam, sive in Lysiae intueamur inge-
nium, sive hanc Orationem cum contraria Andocidis comparemus,
in eam incidamus cogitationem necesse est, non illam a Lysia fuisse
conscriptam, neque in fori lucem productam, sed in scholae umbra-
“ culis ad formam Orationis forensis confictam, foetumque Oratori
temere suppositum. Est enim Lysias constanti veterum judicio
habitus subtilis, acutus, tenuis, elegans, facetus, brevis, qui nihil
habeat insolens neque ineptum, sordibus immunis, veritatis studio-
sus: in narratione praesertim concisus, neque rem verborum am—
pullis exornans: sed id, quod proposuerit, sensim efficiens et quasi
furtim: “ habet'’ denique, ut ait Quinctilianus (inst. Or. 1. IX. c.
4.) “ maximam gratiam simplicis atque inaffectati coloris.’'

Harum vero virtutum quamnam in hac Oratione inesse dicamus?
Subtilitatemne aut tenuitatem? At nusquam apparent. An sim—
plicem Lysiae narrationem veritatisque studium? Sed haec quoque
frustra quaeras. Fictus hic Orator semper rem auget, declamat,
nihil probat: iu causa tam gravi neque Legem affert, neque testem
producit, contra morem Lysiae, qui, licet de rebus-agat in vulgus
notis, numquam tamen sine testimonii dictione rem peragit. Neque
dicat quis non integram nobis Orationem superesse, sed tantum-
modo fragmentum: nihil enim praeter exordium deesse viderur,-
cum narratio, quamvis alieno loco, brevissima, nullisque argumen-
tis confirmata, exstet tamen et post multam declamationem sequatur

