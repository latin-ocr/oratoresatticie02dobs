38 LYSIAE VITA.

indixerunt* Factum est id potissimum consilio atque auctoritate
Alcibiadis, ad quod gerendum ipse dux clectus est cum duobus
collegis, Nicia et Lamacho, Vix in Siciliam pervenit, cum nun-
cius ei cum nave Salaminia a magistratu missus esset, ut domum
ad causam dicendam rediret. Nam priusquam classis'exiret, acci-
dit, ut una nocte omnes Hermae, qui Athenis erant, dejicerentur,
quod non ad privatam rem, sed ad conjurationem pertinere existi-
mabatur, et in Alcibiadem, quia ceteris major erat et potentior,
ideoque suspectior, convenire. Insimulabatur praeterea Cereris
mysteria in domo sua fecisse, quod nefas erat more Atheniensium.
Revocatus igitur a bello ad judicium, eum in magna spe esset pro—
vinciae bene administrandae, postquam aliquantulum itineris confe-
cisset, clam se a custodibus subduxit, et primum Elidem, deinde
Lacedaemonem venit. Magnum ea res Atheniensium fortunis de-
trimentum attulit, cum intelligerent eundem hominem et prodesse
plurimum et obesse Reip. potuisse. Ejus enim consilio Lacedae-
monii Syracusanis, Gylippo duce, auxilium decernunt; et Athe-
nienses ibidem bellum per triennium cupidius, quam felicius geren-
tes, cum Lamacho et Nicia ducibus atque etiam Demosthene, qui
ei bello cum imperio successit, ad interitum profligarunt. Ejusdem
opera Ioniam et tributarias Atheniensium civitates in Asia ad de-
fectionem sollicitarunt, pacem cum Dario rege Persarum fecerunt,
et Decelea oppido in Attica capto, praesidioque ibi posito, urbem
in obsidione tenuerunt.† κ

Lacedaemonii interea, sive ingenio Alcibiadis versatili diffisi, sive
Agidis consilio ducti, apud quem Alcibiadis virtus et res bene ge-
stae plus invidiae, quam gratiae contraxerant (accedebat etiam uxoris
infamia, quam Alcibiades adulterio cognoverat), tempus hominem
interficiendi quaerere instituunt: Ille cognita re ad Tissaphernem
praefectum Darii regis clam aufugit: cui cum se celeriter et officii
comitate et oris gratia insinuasset, mox commeatus Lacedaemoniis
maligne praebere suadet, docens “ minime utile esse Darii rebus,
unius civitatis opes nimis crescere, ne confecto bello statim ei cum
victoribus esset dimicandum.'’ Ubi hanc operam civibus suis prae-
stitit, mox de reditu in patriam cogitare coepit.

Erat hoc tempore Pisander Praetor Atheniensium apud Samum
cum exercitu. Cum eo Alcibiades per internuncios colloquitur.
Monet eum “immoderatae civium licentiae crudelitatisque erga eos,
qui multum in imperiis magistratibusque versati plurimum gratia
et auctoritate ceteros antecellebaut :'’ (Erat autem Pisander eodem,

*Vid. Thucyd. l. 6. Diodor. Justiu. cessere anni DCCLX. Diod. Si⁰·.¹· 13.
Studium Atheniensium in hoc bello susci· init.
piendu egregie describit Plutarch. in ΑΙ· † Lys. p. 287. Edit. Tayl. Isocr. de
cibiade, quem vide in Nicia quoque. Bigis. 'l‘hucyd- Nep. et Plutarch. in Al-
Inter hoc bellum et captum Trojam inter· cibiad.

