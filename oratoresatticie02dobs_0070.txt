28 Ι. 1. REISKII

sunt in libris vulgatis. Plus profeci e codice vindobonensi, quam-
quam non tantum, quantum speraveram a Nesseliano illectus iudi-
cio. Codicem huuc nicam in gratiam totum a capite ad calcem
curn editione Lysioe Marpurgensi a Ι. Η. Maie curata contulit
Gottlob Christian Storr, V. C. A. M. StutgardieiisiS‚ ministerii
Evangelici candidatus, juvenis ut sacrarum literarum, et earum
inprimis, quas orientales appellant, praeter vulgarem morem
peritus, de quo constabit ex opusculis, quorum parat editio-
nem, ad literaturam Syriacam pertinentibus, quae opuscula ut
quam primum ipsi proferre liceat, ex animo opto; ita mei tarn
amans, tam observans, tam studiosus, ut id unum paene videa-
tur arbitratus sibi datum negotii esse, ut modis quibus posset.
omnibns bene de me inereretur. Tanta fuit ejus erga me pietas,
ut filii erga parentem vix major esse possit; neque facile recordor
familiarium quemquam fuisse, qni hac laude eum superaret. Ve-
rumtamen aegerrime fero a juvene doctissimo, quod otium melius
collocari poterat, paene incassum id esse insumtum. Id quod ex
iis schedis mihi constitit, quas Vindobona ad me misit, in quibus
apertas quoque ct manifestas librarii Graeci halucinationes anno·
tavit, sed eas tam crebras, et tam spurcas atque abnormes, ut fieri
posse negem, ut usquam locorum alius exstet codex Graecus flagi-
tiosius, atque hic Vindobonensis est, exaratus, Quem si Taylor
perinde cognitum usu atque perspectum habuisset, atque ego ha-
heo, profecto non affirmasset, codicem Vindobonensem optimae
7201ae csse. Sed humanum est, de incompertis bene sperari, et
magnifice praedicari. Ego equidem si praescissem futurum, ut illinc
plus lolii, quam bonae frugis colligeretur, profecto non commisissem,
ut optimo Storrio meo provinciam tam insuavem et tam infructuo-
sam demandare—1113 quamquam ipse, ultra quam sibi expediret offi-
ciosus, hanc provinciam magis efflagitavit, quam ego imposui. Ve-
rum enim vero, quod saepe usu venit, ut ex ingenti scoriarum
acervo auri tamen micae eruantur, ita mihi quoque licuit ex hac
immani farragine portentosissimarum codicis Vindobonensis men-
darum haud paucas eruere lectiones praestantissimas, ex alio nullo
codice a quoquam annotatas : quas paene omnes in Textum meum
recepi. Haud raro quoque conjecturas meas ab eo confirmari, non
sine gaudio deprehendi. Possem hic, tanti si facerem, satis pro-
lixum contexere atque proponere indicem lectionum bonarum a me
primo in Lysiam ex hoc codice vindobonensi immissarum, longio-
rem etiam illis, quibus in sua ad Lysiam Praefatione exhibendis
Taylor suam diligentiam in emendanda Graeca Lysiae-oratione de-
monstratam jactare voluisse videtur. Ego vero satis habui, ubi
locorum Lysias c codice Vindobonensi a me emendatus esset, id in
subjectis mmotationibus statim, aut in libello lectionum mox inse-

