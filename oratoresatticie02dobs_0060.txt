18 l. TAYLORI

raris esse paucissimas, ex editione Stephani, quam servat biblio-
theca Academica Lugduni Batavorum, desumuntur. Rationem
deniqne habui omnium, quae observarunt vel Gulielmus Canterus,
vel Iacobus palmerius, hic in Exere-nationibus ad optimos fere
Auctores Graecos, Lugd. Bat. 1668. cito. ille in versione Latina
Rhetorum quorundam, Bas. 1506. fol. aut Muretus· denique in li-
bris Variorum Lectionum.

Fragmenta deinde sedulo conquisivi, primusque, quod sciam,
reliquias hujusce auctoris collegi. Opus sane pluris operm, quam
aut elegantiae, aut gratiae. Tumultuarium doctrinae gemm, ubi in-
genii exiguus, laterum infinitus labor. Ad haec promissum Iudicem
adjeci, vitam Auctoris, quam sedulo concinnavi, et testimonia,
quibus a Vett. ornabatur Lysias, edentium ad normam studiose
undique collegi. ⁵

Accedunt praeterea Conjecturae, quas pro egregia sua humani-
tate, qua insigniter pollet, mecum benignissime communicavit sum-
mus Vir Ier. Marklandus, a me semper et amicitiae et eruditionis
nomine plurimi habendus, et colendus maxime. Quo sane facto
Vir celeberrimus non solum Editionis nostrae nitori, verum etiam
aliquantum Editoris famae consultum ivit: cum deprehendet aequus
lector locis aliquammultis a me olim restitutis tanti Viri accedere
consilium et auctoritatem.

Praeter Lectiones Varias, quas ex Cod. MS. (quem idcirco Ste-
phanicum appellare soleo) H. Stephanus deprompsit, Textum Ly-
siae collatum curavi, gratia atque interventu praestantissimi atque
humanissimi Viri D. Bernardi Montefalconii, qno nemo has literas
felicius aut humanius adjuvit, cum Cod. MS. olim Segueriano,
postea Coislinz‘ano, hodie vero Sangermanensi. Codex est membra-
naceus in folio, numero 342. quam diu in Bibliotheca Coisliniana
asservabatur, saeculo XV. exaratus. Amanuensis, qui hunc Cod.
descripsit, Graecae linguae imperitus, multa in lectione novavit, et
nonnullas voces barbaras admisit. Vocalis ι, υ, η, ει, οι, item ε et
αι saepissime immiscuit : Quod fortasse non ex sua inscitia admisit,
verum ex suo exemplari, quod descripsit, derivare potuit. Jam-
pridem enim earum vocalium tam inter scribendum, quam inter le-
gendum promiscuus erat usus. In eo perpetuo fere exarantur ε’ὂῦ-
ναι-ο, γιγνώσκειν, ἕνεκα, γίγνονται, ἔφθαρμένοι, τειχιζόντων, ὑπερ-
βαλλόντων etc. quae in aliis Codd. leguntur ἠδύνατο, γινώσκειν, ἔνε-
κεν, γίνονται, διεφθαρμένοι, διατειχιζόντων, ὑπερβαλόντων etc. Et
similiter ubique fere desunt notae illae ΜΑΡΤὙῬΕΣ. ΨΗΦΙΣΜΑ.
ΝΟΜΟΣ ceteraque hujusmodi. Verum Codex infra hanc, quam
dixi, aetatem positus, et incuriosius aliquando descriptus saepenu-
ine-ro vestigium optimae lectionis expressum reservavit.

