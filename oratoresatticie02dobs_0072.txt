30 ⁸ 1. Ι. REISKII

meos in usus Schweigheuserus meuS, A. M„ V. C., Strasburgi. v.
Volumiuis quarti horum oratorum calcem p. 136. Quas in libello
variantium interdum cito schedas Brularfianas, de iis ibidem jam
exposui. Quae schedae num sint eaedem cum Groulartianis, a Tay-
loro passim laudatis, mihi certo non constat. Suspicatus aliquando
fui, codicem Lysiae, cujus a se usurpati mentionem H. Stephanus
in marginibus editionis suae facit, eundem esse cum Coisliniauo.
Verum postmodum deprehendi Stephanici lectiones a lectionibus
Coisliniani discrepare. Rursus in suspicionem veni, Stephauicum
codicem esse eundem cum Vindobonensi. Id quod improbabile non
videbitur recordanti H. Stephanum in Italia atque Germania su-
periore multos per annos haesisse, et bibliothecas cum Italicis Ger-
manicas versasse. Verum horum quoque codicum lectiones, ut
inter se passim locorum concinunt, ita rursus aliis in locis discor-
dant. Decuerat utique Stephanum diligentius iudicare, cujas fuisset
ille codex Lysiae, quo se usum ait fuisse. Argumenta orationi cui-
que Lysiacae praemissa Taylori sunt omnia; de quo nisi aliunde
constaret, etsi ego nil admonerem, satis tamen auctorem dictio
ipsa proderet. Animadversiones Taylori disputationibus scatent,
praeterquam quod caliginosae sunt, ut conjectoris egeant, a re quo-
que, de qua agitur, alienissimis. Vanitas haec est hominis copias
literarum ostentantis, e multifaria multorum voluminum lectione,
aut pervolutatione certe, collectas. A quo morbo ego sum alienis-
simus, hoc strigosior, quo alii sunt obesiores. Res ipsae sunto, per
me licebit, bonae, et exquisitae ade0. Non tamen his nunc erat hic
locus. Quid attinet e Dactyliothecis gemmas ex aere caelatas, e
syntagmatibus Inscripfionum, ad quae satis fuerat lectores ablegari,
longos titulos repetere, unde nil discas, quod ad rem faciat, et pue-
ros fugiat ludum literarium frequentantes. Commentarios in alium
quemcunque auctorem si tejuvet simili modo conscribere, volumina
tot nullo negotio exaggereS, quot vel camelum fatigent. Ego vero
meis in commentariis conscribendis hunc tenui moduni, et hoc spe-
ctavi, ut aut sententias oratoris, sicubi viderentur tenebricosiores,
admota face circumlocutionis illuminarem, aut mendas, ubi possem,
pro modulo meo emendarem, aut saltim indicarem. Ad libellum
Dionysii Halicarn. accedent Tayloranis et Marklandinis annotatis,
una cum meis, variae lectiones e codice Helmstadiensi‚ et annota-
tiones Ι. Fr. Matthaei, V. C. ejusdem, cujus super AEschine ora-
tore disputationem doctam et subtilem quarto horum oratorum vo-
lumine exhibui. Parat ille nunc discessum a nobis, iter longum et
molestum intra paucos dies ingressurus, quod iter deus fortunet
atque secundet. Moscoviam, ad Hyperboreos, arcessitus est, ut
in ludo publico, qui ibi est, humaniores literas profiteatur. Patriae
paeue succenseo, homines literatos, quibus ipsa posset uti, invitos

