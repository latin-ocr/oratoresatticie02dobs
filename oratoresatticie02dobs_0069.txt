PRAEFATIO. 27

Satis, ni fallor, de Lysia Taylorano dixi. Restat, ut quae nova
ornamenta de meo aut in hoc primum volumen jam contulerim,
aut in secundum mox sim collaturus, exponam. Si quis ullus alius
auctor Graecus mendis et lacunis obsitus est, Lysias certe est miser-
rime atque desperatissime depravatus. Ut penes Taylorum 'pene
nihil fuit copiarum ad eum emendandum, si ab ej us et Marklandi
divinationibus discesseris, ita penes me quoque perparum fuit opis,
quod e codicibus Mstis conferrem a me usurpatis. Et oppido
pauci supersunt Lysiae codices Msti, et, quotquot ad notitiam no-
stram pervenerunt, contemnendi sunt omnes, iisdem mendis inqui-
nati, lacunis iisdem hiulci, ut ex uno videantur ornnes manasse, mi-
sere mendoso atque lacer0; qui est ille, nunc Florentinus, olim a
Constantino Lascari e monte Atho allatus, unde Aldus primus Ly-
siam edidit. Nihil equidem ipse mihi ad contentionem feci reli-
quum, ut paulo quid p'lus eniterer, quam decessor meus: verum
haud respondit prospera fortuna spei votisque nostris, quamquam
non prorsus me frustrata est. Magni faciendus non est Coisliuia-
nus, et nihilo tamen minus ex eo bonas lectiones haud paucas sub-
legit Taylor ante, et secundum eum ego alias plures illinc sublegi.
Simillimus illi est Vindobonensis, de quo in continente pluribus
dicam, foedissimis mendis horridus, neque ideo tamen minus licuit
haud poenitendum spicilegium bonarum lectionum inde exhibere.
Sed prius de codice Veneto paucis est indicandum. Est in biblio-
theca S. Matci Veneriis, in libris, qui olim Cardinalis Bessarionis
fuerunt, codex Lysiae; a quo sperans opis non nihil impetratum iri
ad explendum, qui creberrimi hodie suntin Lysiae exemplaribus,
hiatus, et mendas teterrimas eluendum, dedi literas ad Antonium
Zanetfium, V. C., illi bibliothecae praefectum, rogans, ut illius co—
dicis lectiones excerpi et ad me mitti curaret. Ille vero Venetiis
negabat esse, qui provinciam illam aut bene gerere nosset, aut
suscipere vellet. Nam sibi quidem otium deesse. Interim siquos
enotarem singulares locos, de quibus consuli codicem venetum vel-
lem, se operam hactenus mihi daturum. Invitatus ego humanissimi
viri hac pollicitatione, misi ad eum exemplum editionis Stephani-
cae, in quo locos difficiliores et prae aliis mendosos notaveram. Re-
misit hoc exemplum Zanettius suis annotationibus conscriptum,
unde intelligens, quid lectionis loco quoque in codice Veneto esset,
una intellexi quoque codicem illum, nisi mendosior etiam aliis est
Lysiae codicibus passim prostantibus per Europae bibliothecas, ni-
hilo profecto esse illis, neque emendatius exaratum, neque plenio-
rem. Factum sic est, ut in libello variantium Lectionum codicem
hunc Venetum paene nusquam allegem, qui paene nulli usui mihi
fuerit. ⁴ Vix enim semel aut bis paulo meliorem exhibuit lectionem
vulgata, ct contra plerumque foediores etiam corruptelas, quam

