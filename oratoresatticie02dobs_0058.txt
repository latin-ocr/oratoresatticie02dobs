16 Ι. TAYLORI

xime decet. Decurso enim spatio Typographico, atque istius,
quam dixi, editionis collatione sedulo instituta, paucissima, quae
inventa erant, operarum menda collegi, eorumque notitiam dispo-
sui, quae, in punctis ut plurimum versantia, tam levia tibi videbun-
tur, ut vix ullam aliam aliquam Graeci Scriptoris Editionem per
hosce annos in hac laudis parte cum nostra conferendam esse ju-
dicem. Ut aliqua saltem spes superesse videatur, vel Chartae ni-
torem, vel Typorum elegantiam, vel 'I'ypothetae denique meamque
operosam diligentiam exemplaria nostra vindicaturam a fatali illa
oblivione et vilitate pretii, quae nostram familiam tam diu afflixit.
Quod ad moderationem spectat, quam Editoris laudem semper esse
duxi primae proximam, vetustam et diutius receptam lectionem ra-
rissime sollicitavi, atque ad orant libri relegavi. Neque enim meo-
rum Codd. auctoritatem tanti, aut meam divinandi solertiam tam
magnificam esse. judicavi, ut, ubi momenta saltem viderentur esse
aequalia, Textus aliqua diuturnitate comprobatuS, (Scriptorum au—
tiquorum Terminus ille sacer) novarum rerum studio et libidini
cedere deberet: Verum reputans vicissim, quod foedissimas hallu-
cinationes et crassissimos librariorum errores retinere, ubi vel dor-
mitaverit bonus homo, aut plus eequo se invitaverit, esset otio
inclementer abuti, aliquando meas conjecturas etiam scriptorum
Codd. auctoritate destitutas in textum admisi, nonnullorum repre-
hensionem veritus, qui meticulosam religionem et tenuem illam fi-
dem aeque ac aliorum effraenatam audaciam merito damnare solent.
ἤιε Ξ( eie

Nonnunquam etiam verborum apices et punctorum momenta,
immutavi, in quibus Stephanus obdormiscebat; lectore non admo-
nito, ubi admonere taedio fuisse futurum sensi. Illud interea nescius
ne esses velim, quod saepissime, imo infinitis fere in locis, de vul-
gata parum sollicitus eam lectionem in Interpretatione secutus sim,
quae ex sola conjectura nasceretur. Nam in Latinis, quae tota no-
stra sunt, tantam certe auctoritatem habere volni, cum Graeca
publici potiusjuris quam mei fuisse existimavi. Et ne aliqua fraus
lectori subesset, quaecunque ita verti, ea ut literis, quas cursivas
vocant, discernerentur, sedulo curavi. Singulis praeterea Oratio-
nibus Argumentum praemisi, ut ad orationem ipsam aditus facilior
quodammodo fieret et jucundior: in quibus et Quaestionis statum,
et Actionis genus, et solennis agendi ritus praetermisi, tun] ne
Meursii⁷ Petiti, ceterorumque scrinia compilarem, tum quia sensi
haec plerumque eo gratiora esse, quo breviora. Postremo utriusque
Editionis, quae meam praecessit, Aldinae puta et Stephanicae, pagi-
nas in ora nostrae describi volui, ut, siquando usus venerit, minimo
negotio conferri et adhiberi possent.

Graecis subjunxi, quia populo aliqua ex parte placere volui,

