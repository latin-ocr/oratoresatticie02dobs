8 I. TAYLORI

negligenter administravit, sive rei mole et magnitudine oppressus,
sive δεινότητι vere Critica‚ quae falsa a veris discernit, destitutus
(a Photio certe Cod. 265. οὐχ ἱκανὸς κρίνειν repraesentatur), istos
commentarios minus aegre ferimus interceptos.

Multum utique conferret ad nostros Scriptores illustrandos, si
exstarent argumenta Orafionum, quae concinnarunt Antiqui non-
nulli. In ea Classe censendi sunt Posidonius Olbiopolita Sophista,
AElius Theo Alexandrinus, Tiberius Sophista‚ Timaeus Tauromenites
Philisci Milesii discipulus, aliique. Si exstarent, dixi: quo jure
dixerim, sane nescio. Eae enim, quae nonnullis Rhetorum anti-
quorum Orationibus in scriptis Codd. adhaerent ὑποθέσεις, licet
aliquando incuriose et praeter argumentum et historiam confictae,
antiquiores esse possunt, quam vulgo haberi solent. Antiphontis
una lemma habet praefixum, in quo de Lysiae deperdita Oratione
ita instituitur Sermo, ut nemini dubium esse possit, quin eam lege-
rit Scriptor ille, quicunque fuerit. Et sane quo tempore desiderari
coeperint Nostri orationes, difficile est dictu. Exstiterunt saeculo
octavo nonnullae, quae hodie non exstant, ut liquet ex Photio. Plu-

' rimas diserte nominat Suidas‚ et verba descripsit, verum ex Harpo-
crafione, qui aetate anteivit, mutuatus. Eustathius quidem, qui
utrosque sequitur, nonnulla Lysiae legerat, quibus hodie non uti-
mur: ut dici debeat plura ad istud saltem aevum superfuisse.

Novo jam saeculo nato et literis feliciter instauratis, Aldus Ma-
nutius primus‚ anno sc. 1513. Lysiae, quod supererat, typis evul-
gavit Graeee Fol. una cum AEschine, Antiphonte etc. quos Franci-
sco Faseolo IC. ac Senatus Veneti a Secretis Magno nuncupavit.
“ Id quod gratius (ait Vir summus) tibi futurum existimavi, q-uo·
niam quas plerique horum scripserunt Orationes multis Saeculis
abditae latuerunt: latebant autem in Atho Thraeiae monte. Eas
Lascaris is, qui abhinc quinquennium pro Christianissimo Rege
Venetiis summa cum laude legatum agebat, doctissimus et ad un-
guem factus homo, in Italiam reportavit. Miserat enim ipsum
Laurentius ille Medices in Graeciam ad inquirendos simul et quan-
tovis emendos pretio bonos libros. UndeFlorentiam et cum iis
ipsis orationibus et cum aliis, tum raris, tum pretiosis voluminibus
rediit,'' et quae sequuntur. Editionem igitur suam credibile est
Manutium expressisse non ex unico exemplari, sed ex pluribus inter
se collatis, quae adhuc servat instructissima illa Bibliotheca Lau-
rentiana. Eorum notitiam non alienam duxi, quae hic subjungatur,
ut aliorum Industriae aliquid subministrem, qui Lysiam olim ema-
culaturi felicitatem nostram in bibliothecis exterorum adeundis su-
perare possint.

Idem de admiranda vi dicendi in Demosth. Theocrinem] Καλλίμαχος ἐν τοῖς Δημοσθέ·
Τοῦτον [sc. orationem Dinarchi contra νους φέρει. Idem in Dinarcho.

